 

Theognidis versibus multi viri docti per hosce annos plurimum navaverunt operae, alii,
ut libris accuratius quamantea excussis firmius emendandi fundamentum iacerent, alii, ut
singulos, in quibus haererent, locos pertractarent et corrigerent. Atque in illorum numero
habendi sunt Pressel et van der Mey, qui cod. A denuo contulerunt, Zieyler et Harl et
Hinck, qui cod. OK accuratius examinaverunt3 in his vero ceteris praestant Bequ, Hartuny,
Leutsclae, Hecker, Heimsoetlt‚ qui tres emendationum Theognidearum partes scripsit, Her-
werden, alii. Tamen restant multa, in quibus legentes offendant, non pauca, quae adhuc
omnes emendandi conatus eluserinta Atque in quae ego iterum iterumque hunc poetam lecti-
tans incidi, eorum aliquam partem ipsius libri ordine servato iam in medio prolaturus sum, ut,
quantum possum, huius poetae interpretationem adiuvem. Neque vero in hac re Theognideae,
quae dicitur, quaestionis rationem habebo, sed omnes locos, sive Theognidis sunt sive non sunt,

'si quid habeam, quod de eis moneam, promiscue tractabo, praesertim cum in editione Theo-
gnidis, quae iam in publicum prodibit, accurate aperuerim, quid de illa quaestione sentiam.

Ac primus quidem locus, quem tractaturi sumus, exstat in versibus 101 sq, quibus
Theognis gravibus verbis ab amicitia malorum revocat. Malos enim ait non par pari referre,
si quid eis intuleris boni, si quid mali, etiam omnium superiorum beneficiorum memoriam abiicere.
Quare bonos sequaris3 nam, pergit poeta vv. 111 -1122

οἱ δ’ ἀγαθοὶ τὸ μέγιστον ἑπαυρίσκουσι παθόντες,
μνῆμα δ’ ἔχουιϊ ἀγαθῶν καὶ χάριν ἐξοπίσω.

Haec verba antecedentibus contraria esse cum ex tota huius loci ratione apparet tum
optime ex v. 112 cernitur, qui versui 110:

ἢν δ’ ἓν ἁμάρτῃς,
τῶν πρόσθεν πάντων ἐκκέχυται φιλότης.
(νηπίαν,- bom· meminerunt et ματος se praebent.“ Quid igitur veri similius est quam versum
quoque 111 antecedenti 108:
οὔτε κακοὺς εὖ ὁρῶν εὖ πάλιν ἄντελάβοις.
respondere P Atqui cum v. 108 dicatur malos beneficiorum acceptorum qratiam non referre, v. 111
poetam dicere oportet bonos beneficia beneficiis referre.

Huic vero, quae postulatur, sententiae verbum ἑπαυρίσκειν refragari videtur. Nam ut
forma activa ἐπαυρίσκω nusquam legitur, ita cae, quae leguntur, formae activae, ut ἐπαυρεῖ
apud Hesiod. opp. et. dies⁴ 419 et ἒπηῖρον apud Homerum, alia atque ab hoc loco aliena signi-
ficatione usurpantur. Saepissime autem reperitur forma media ἑῑταυρίσκεσθαι, quae significat:
„bonum vel malum ew aliqua re capere.“ Jam vero si veri simile esset Graecos eadem signi-
ficatione activa quoque forma usos esse, activum ἐπαυρίσκειν significaret: „bonum vel malum alicui
afferre,“ ut e. gr. ὀνίναμαι et ὀνίνημι, et Theognidem coniicias scripsisse: εὖ ε’παυρίσκουσι s.

εὖ ’παυρίσκουσι. Sed cum hoc mihi nunc quidem dubium videatur, alia circumspiciamus.
1*

